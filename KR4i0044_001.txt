# -*- mode: mandoku-view; -*-
#+TITLE: 對床夜語
#+DATE: 2015-08-25 00:45:49.967989
#+PROPERTY: ID KR4i0044
#+PROPERTY: BASEEDITION WYG    
#+PROPERTY: JUAN 卷一
<pb:KR4i0044_WYG_001-1a>¶
欽定四庫全書巻¶
　對床夜語巻一　　　　　宋　范晞文　撰¶
羔羊之皮素絲五紽詩人美在位者之辭也充耳琇瑩¶
　㑹弁如星又四馬既閑輶車鸞鑣之類皆借服御以¶
美其君也若楚詞髙余冠之岌岌兮長余佩之陸離¶
　是亦以服御自美也¶
古詩十九首有云冉冉孤生竹結根泰山阿與君為新¶
　婚兎絲附女蘿兎絲生有時夫婦㑹有宜千里遠結¶
<pb:KR4i0044_WYG_001-1b>¶
　婚悠悠隔山陂思君令人老軒車來何遲言妻之於¶
　夫猶竹根之于山阿兎絲之于女蘿也豈容使之獨¶
　處而久思乎詩云葛生䝉楚蘝蔓于野予美亡此誰¶
　與獨處同此怨也又渉江采芙蓉蘭澤多芳草采之¶
　欲遺誰所思在逺道又庭中有竒樹緑葉發華滋攀¶
　條折其榮将以遺所思馨香盈懷袖路逺莫致之亦¶
　猶詩人籊籊竹竿以釣于淇豈不爾思逺莫致之之¶
　辭苐反其義耳前輩謂古詩十九首可與三百篇並¶
<pb:KR4i0044_WYG_001-2a>¶
　驅者亦此類也¶
霍去病志得意歡作歌曰四夷既䕶諸夏康兮國家安¶
　寧樂未央兮載戢干戈弓矢藏兮麒麟來臻鳳凰翔¶
　兮與天相保永無疆兮親親百年各延長兮去病非¶
　以文章名者乃知西漢時言語自非後世可企¶
詩曰山有漆隰有栗子有酒食何不日鼓瑟且以喜樂¶
　且以永日宛其死矣他人入室悲其君有酒食鼓瑟¶
　之不能樂猶有國而弗治則将為他人之所有也曹¶
<pb:KR4i0044_WYG_001-2b>¶
　子建樂府云置酒髙殿上親友從我遊秦箏何慷慨¶
　齊瑟和且柔主稱千金夀賔奉萬年酬又盛時不可¶
　再百年忽我遒生存華堂處零落歸山丘有詩人為¶
　樂之意而無其諷又詩曰蟋蟀在堂嵗聿云莫今我¶
　不樂日月其除無已太康職思其居好樂無荒良士¶
　瞿瞿既欲其樂又慮其荒此詩人憂深思逺之意陸¶
　士衡云來日苦短去日苦長今我不樂蟋蟀在房我¶
　酒既㫖我肴既臧短歌可詠長夜無荒全是詩人之¶
<pb:KR4i0044_WYG_001-3a>¶
　體¶
七哀詩子建云君行踰十年孤妾常獨棲怨遊子之未¶
　返也王仲宣云路有饑婦人抱子棄草間歎時世之¶
　喪亂也又方舟溯大江日暮愁我心感羈旅之多憂¶
　也張孟陽云毁壤過一坏便房啓幽户傷漢陵之發¶
　掘也又白露中夜結朩落柯條森慨秋氣之可悲也¶
　哀之雖同而意各異初不解七哀義或謂病而哀義¶
　而哀感而哀悲而哀耳目聞見而哀口歎而哀鼻酸¶
<pb:KR4i0044_WYG_001-3b>¶
　而哀所哀雖一事而七者具也¶
子建公讌詩云清夜遊西園飛葢相追隨明月澄清景¶
　列宿正参差秋蘭被長坂朱華冒緑池潛魚躍清波¶
　好鳥鳴髙枝讀之猶想見其景也是時劉公幹王仲¶
　宣亦有詩劉云月出照園中&KR0575;朩欝蒼蒼清川過石¶
　渠流波為魚防芙蓉散其華菡蓞溢金塘靈鳥宿水¶
　裔仁獸遊飛梁王詩云凉風撤蒸暑清雲却炎暉髙¶
　㑹君子堂並坐䕃華榱嘉肴充圓方㫖酒盈金罍管¶
<pb:KR4i0044_WYG_001-4a>¶
　絃發徽音曲度清且悲皆直冩其事今人雖畢力竭¶
　思不能到也¶
蔡琰雖失身然詞甚古如不謂殘生兮却得旋歸撫抱¶
　胡兒兮泣下霑衣漢使迎我兮四牡騑騑胡兒號兮¶
　誰得知與我生死兮逢此時愁為子兮日無光輝焉¶
　得羽翼兮将汝歸一歩一逺兮足難移魂消影絶兮¶
　恩愛遺此将歸别子也時身厯其苦辭宣乎心怨而¶
　怒哀而思千載如新使經聖筆亦必不忍刪之也劉¶
<pb:KR4i0044_WYG_001-4b>¶
　商雖極力擬之終不似葢不當擬也¶
子建明月照髙樓流光正徘徊上有愁思婦感歎有餘¶
　哀結句云願為西南風長逝入君懷君懷良不開賤¶
　妾當何依解韻者謂哀叶于希反且引毛詩山有蕨¶
　薇隰有杞桋君子作歌維以告哀又謂懷叶胡威反¶
　及引離騷載雲旗兮委蛇心低徊兮疲懷等語為證¶
　辯則辯矣如不通何且子建此篇既押徊又押哀乃¶
　一韻耳及懷字之上亦有㑹合何時諧諧懷亦一韻¶
<pb:KR4i0044_WYG_001-5a>¶
　也何必强為引證葢古未拘音韻旁入他聲者亦奚¶
　疑焉若魏文帝漫漫秋夜長皆押十陽獨一句云三¶
　五正縱横又阮籍登髙臨四野皆押七歌獨一句云¶
　豈復嘆咨嗟不知解者又當如何茍謂後世亦有如¶
　此押者則擬古者倣之耳非古人作古之意也¶
張茂先穆如灑清風奐若春華敷又屬耳聴鶯鳴流目¶
　玩鯈魚以對言之則當曰清風灑聴鳴鶯也古對間¶
　當如此亦楚詞蕙肴烝兮蘭藉奠桂酒兮椒漿¶
<pb:KR4i0044_WYG_001-5b>¶
謝惠連屯雲蔽曽&KR0656;驚風涌飛流零雨潤墳澤落雪灑¶
　林丘浮氛晦崖巘積素惑原疇曲汜薄停旅通川絶¶
　行舟連四韻句法皆相似古詩正不當以此拘也¶
魏文帝西北有浮雲亭亭如車葢惜哉時不遇適與飄¶
　風㑹吹我東南行行行至呉㑹呉㑹非我鄉安能久¶
　留滯棄置勿復陳客子常畏人子建轉蓬離本根飄¶
　颻隨長風何意廻飊舉吹我入雲中髙髙上無極天¶
　路安可窮類此游客子捐軀逺從戎毛褐不掩形薇¶
<pb:KR4i0044_WYG_001-6a>¶
　藿常不充去去莫復道沈憂令人老此結句換韻之¶
　始¶
楚詞沅有芷兮澧有蘭思公子兮未敢言又望美人兮¶
　未來臨風帆兮浩歌又王孫遊兮不歸春草生兮萋¶
　萋又惟草朩之零落兮恐美人之遲暮皆愛君惜時¶
　之辭後世擬之者不過徒法其句耳非其意也江文¶
　通云日暮碧雲合佳人殊未來又黄雲蔽千里遊子¶
　何時還謝靈運云圓景早已滿佳人猶未適惠連云¶
<pb:KR4i0044_WYG_001-6b>¶
　紈素既已成君子行未歸𤣥暉云春草秋更緑公子¶
　未西歸劉休𤣥云芳年有華月佳人無還期陸士衡¶
　云芳草久已茂佳人竟不歸古詩亦有浮雲蔽白日¶
　遊子不顧返¶
古塘上曲有云莫以賢豪故棄捐素所愛莫以魚肉賤¶
　棄捐葱與薤莫以桑麻賤棄捐菅與蒯前云衆口鑠¶
　黄金使君生别離或謂甄后為郭后所譖遂作此觀¶
　其辭殆亦是也陸士衡云男懽智傾愚女愛衰避妍¶
<pb:KR4i0044_WYG_001-7a>¶
　不惜微軀退惟懼蒼蠅前願君廣末光照妾薄暮年¶
　則為甄后作無疑矣劉休𤣥擬古云願垂薄暮景照¶
　妾桑榆時適與士衡末句同¶
詩曰昔我往矣楊柳依依今我來思雨雪霏霏東坡謂¶
　韓退之始去杏飛蜂及歸柳嘶蛩與詩意同子建云¶
　昔我初遷朱華未希今我旋止素雪雲飛又始出嚴¶
　霜結今來白露晞王正長云昔往倉庚鳴今來蟋蟀¶
　吟顔延年云昔醉秋未素今也嵗載華退之又居其¶
<pb:KR4i0044_WYG_001-7b>¶
　後也¶
子建詩朱華冒緑池古人雖不于字面上着工然冒字¶
　殆妙陸士衡云飛閣纓虹帶層臺冒雲冠潘安仁云¶
　川氣冒山嶺驚湍激巗阿顔延年云松風遵路急山¶
　烟冒壠生江文通云凉葉照沙嶼秋華冒水潯謝靈¶
　運云蘋䓑泛沈深菰蒲冒清淺皆祖子建¶
張平子詩云我聞其聲載坐載起王仲宣云我思弗及¶
　載坐載起劉公幹云思子沉心曲長歎不能言起坐¶
<pb:KR4i0044_WYG_001-8a>¶
　失次第一日三四遷懷人之意盡于此矣¶
左太冲詠史云濟濟京城内赫赫王侯居冠葢䕃四術¶
　朱輪竟長衢朝集金張館暮宿許史廬南隣擊鐘磬¶
　北里吹笙竽寂寂揚子宅門無卿相輿鮑明逺詠史¶
　云京城十二衢飛甍各鱗次仕子彯華纓遊客竦輕¶
　轡明星晨未稀冠葢已雲至賔御紛颯沓鞍馬光照¶
　地君平獨寂寞身世兩相棄江文通詠史亦云金張¶
　服貂冕許史乗華軒王侯貴片議公卿重一言太平¶
<pb:KR4i0044_WYG_001-8b>¶
　多歡娯飛葢東都門顧念張仲蔚蓬蒿滿中園三詩¶
　一軌也¶
子建云朝遊江北岸日夕宿湘沚潘安仁云朝發晉京¶
　陽夕次金谷湄劉越石云朝發廣莫門暮宿丹水山¶
　謝靈運云旦發清溪隂暝投剡中宿鮑明逺云朝遊¶
　雁門山暮還樓煩宿皆本楚詞朝發軔于蒼梧兮夕¶
　余至于縣圃若陸士衡朝採南澗藻夕息西山足又¶
　江文通朝食琅玕實夕飲玉池津則亦本楚詞朝飲¶
<pb:KR4i0044_WYG_001-9a>¶
　朩蘭之墜露兮夕飡秋菊之落英¶
傅𤣥辭云美人一何麗顔若芙蓉花一顧亂人國再顧¶
　亂人家未亂猶可奈何全是李延年歌延年歌云北¶
　方有佳人絶世而獨立一顧傾人城再顧傾人國寕¶
　不知傾城與傾國佳人難再得¶
石季倫王昭君詩序云匈奴請婚于漢元帝以後宫良¶
　家子昭君配焉昔公主嫁烏孫令琵琶馬上作樂以¶
　慰其道路之思其送昭君亦必爾也熟參此序廼知¶
<pb:KR4i0044_WYG_001-9b>¶
　昭君出嫁之時未必以琵琶寄情特後人想像而賦¶
　之耳¶
王景𤣥詩詎憶無衣客但知狐白温用子建狐白足禦¶
　冬焉念無衣客之語謝𤣥暉亦云誰規鼎食盛寕要¶
　狐白鮮¶
靈運詩初篁包緑籜新蒲含紫茸丘希範詩巢空初鳥¶
　飛荇亂新魚戲綽有流麗之風視小謝魚戲新荷動¶
　鳥散餘花落之句亦無愧¶
<pb:KR4i0044_WYG_001-10a>¶
一身事關西家族滿山東二年從車駕齋祭甘泉宫三¶
　朝國慶畢休沐還舊邦四牡曜長路輕葢若飛鴻五¶
　侯相餞送髙㑹集新豐六樂陳廣坐祖帳揚春風七¶
　盤起長袖庭下列歌鐘八珎盈彫爼綺肴紛錯重九¶
　族共瞻遲賔客仰徽容十載學無就善官一朝通鮑¶
　明逺數詩也卦名人名及建除等體世多有之獨無¶
　以此為戲者¶
鮑明逺詩朱脣動素腕舉洛陽少童邯鄲女古稱渌水¶
<pb:KR4i0044_WYG_001-10b>¶
　今白紵催絃急管為君舞窮秋九月荷葉黄北風驅¶
　雁天雨霜夜長酒多樂未央全類張籍王建¶
韓非子曰六國時張敏與髙惠二人為友每相思不能¶
　得見敏便于夢中往尋之但行至半道即迷不知路¶
　沈休文云神交疲夢寐路逺隔思存又夢中不識路¶
　何以慰相思用前事也古辭云逺道不可思夙昔夢¶
　見之又獨宿累長夜夢想見容輝皆㳂韓非之微意¶
　而變之耳¶
<pb:KR4i0044_WYG_001-11a>¶
陸士衡呉趨行云楚妃且莫歎齊娥且莫謳四坐並清¶
　聴聴我歌呉趨呉趨自有始請從昌門起謝靈運㑹¶
　吟行云六引緩清唱三調佇繁音列筵皆靜寂咸共¶
　聆㑹吟㑹吟自有初請從文命敷盡踵其歩驟¶
蘇子卿詩俯觀江漢流仰視浮雲翔魏文帝云俯視清¶
　水波仰看明月光曹子建云俯降千仭仰登天阻何¶
　敬祖云仰視垣上草俯察階下露又俯臨清泉淵仰¶
　觀嘉朩敷謝靈運云俯濯石下潭仰看條上猿又俯¶
<pb:KR4i0044_WYG_001-11b>¶
　視喬朩杪仰聆大壑灇辭意一也古人句法極多有¶
　相襲者如前所議日暮碧雲合及朝遊江北岸之類¶
　皆是若嵇叔夜目送歸鴻手揮五絃俯仰自得遊心¶
　太𤣥則運思冩心&KR1509;不同矣¶
宋袁淑有詩云種蘭忌當門懷璧莫向楚楚少别玉人¶
　門非植蘭所葢淑為彭城王府祭酒王不好文學故¶
　云¶
薛道衡空梁落燕泥之句人多不見其全篇葢題是昔¶
<pb:KR4i0044_WYG_001-12a>¶
　昔鹽其辭云垂柳覆金隄蘼蕪葉復齊水溢芙蓉沼¶
　花飛桃李蹊採桑秦氏女織錦竇家妻關山别蕩子¶
　風月守空閨常斂千金笑長垂雙玉啼盤龍隨鏡隱¶
　綵鳳逐雲低飛魂同夜鵲倦寝憶晨雞暗牖懸蛛網¶
　空梁落燕泥前年過代北今嵗往遼西一去無消息¶
　那能惜馬蹄無非閨中懷遠之意但不知立題之義¶
　如何趙嘏乃廣為二十章以一句為一題亦復綺麗¶
　其中有云良人猶遠戍寂寞夜閨空繡户流春月羅¶
<pb:KR4i0044_WYG_001-12b>¶
　帷坐曉風魂飛沙帳北腸斷玉關中尚自無消息錦¶
　衾那得同又雲中路杳杳江畔草萋萋妾久垂珠淚¶
　君何惜馬蹄邊風悲曉角營月怨春鼙未道休征戰¶
　愁眉又復低¶
　¶
　¶
　¶
　對床夜語巻一¶
